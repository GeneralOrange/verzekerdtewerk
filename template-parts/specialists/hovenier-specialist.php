<div class="content__inner" id="hovenier-specialist">
 <h2>   Wat is en wat doet een hovenier specialist? </h2>    
<br>
<h4>    Hovenier specialist </h4>   
<p>   Behalve botanicus is de hovenier ook een ontwerper die je nieuwe tuin uittekent, een stylist die voor de juiste aankleding en sfeer zorgt, een timmerman en stratenmaker die je terras tot de laatste steen plaatst en een tuinman die ervoor zorgt dat je tuin netjes onderhouden blijft. Hieronder een overzicht van alles wat een hovenier voor je kan betekenen. </p>    

<h5>    Tuin onderhoud  </h5>   
<p>   De hovenier kan op afgesproken momenten in het jaar langskomen – bijvoorbeeld via een onderhoudsabonnement – om allerlei onderhoudswerkzaamheden te verrichten: het gras maaien, onkruid wieden, de heg snoeien, insecten bestrijden en voor nieuwe aanwas in de tuin zorgen. Hij weet wanneer het tijd is om te snoeien, hoe je de tuin in ieder seizoen in optimale conditie houdt en hij zorgt ervoor dat je tuin altijd een fijne plek zal zijn om te vertoeven. </p>    

<h5>    Tuin ontwerp</h5>   
<p>   Je bent niet (meer) gelukkig met je tuin en je wilt eigenlijk een complete metamorfose? Of je hebt net een nieuwbouwwoning betrokken en de tuin moet nog ontworpen en aangelegd worden? Hierbij kan de hovenier je helpen. Eerst zal hij met je om de tafel gaan om je wensen te bespreken. Hij adviseert je over de inrichting en selecteert geschikte planten, bomen en/of struiken. </p>    

<p>   Met behulp van een tuinplattegrond die hij zelf maakt kan de hovenier je vervolgens zijn ideeën voorleggen en een ontwerp tekenen. Hij zal hierbij rekening houden met de ligging van de tuin en de mogelijkheden en beperkingen. Met zijn inzicht zal hij in staat zijn je tuin bijvoorbeeld ruim, groen, kindvriendelijk, onderhoudsarm en/of sfeervol te maken. Een goede hovenier bezit de creativiteit en het ruimtelijk inzicht om elke tuin om te toveren in een weelderig oord, ook al is het slechts vijf stoeptegels groot, of juist een onmetelijke ruimte waarvan je geen flauw idee hebt hoe je die moet gaan vullen. </p>    
<p>   De hovenier gaat niet alleen over de flora in je tuin, maar kan ook veranda’s, verlichting, moestuinen, terrassen, paden, vijvers, vlonders, schuttingen en bestrating meenemen in zijn ontwerp. Wanneer je tevreden bent met het plan zal de hovenier je tuin aan gaan leggen. </p>    

<h5>    Tuin aanleg</h5>   
<p>   Het spreekt vanzelf dat de hovenier de beplanting van je tuin kan verzorgen. Zijn kundigheid reikt echter verder: hij zal je oude tuininrichting eruit halen, de grond indien nodig omspitten en bemesten en je complete nieuwe tuin aanleggen. Hij bouwt dus óók je vijver en je terras, en al het andere dat in het ontwerp staat. </p>    

<p>   Wanneer de bestrating een specialistische klus is zal de hovenier mogelijk een stratenmaker inhuren om dit te doen. Het is gebruikelijk dat een hovenier met een team werkt om de tuinaanleg te bespoedigen en zware materialen te tillen. Soms is de aanleg niet in één keer klaar, omdat bepaalde beplanting in het juiste seizoen moet worden geplaatst. Daarvoor komt de hovenier dan nog een (paar) keer terug. </p>    
<p>   De fasen van een tuinaanleg zijn respectievelijk: oude tuin verwijderen, grond bewerken, bestrating plaatsen, andere ‘hardware’ bouwen, planten, bomen en struiken poten en ten slotte gras zaaien of zoden plaatsen. </p>    



<h6>   De taken van een hovenier specialist zijn dan ook : </h6>      
<ul>  
<li>   De Hovenier specialist regelt een planning en verzorgd deze ook. </li>
<li>   De Hovenier specialist zorgt voor de materialen ( tenzij anders overeen gekomen in overeenkomst ). </li>
<li>   De Hovenier specialist verzorgd de juiste vakmannen voor uw klus per werkzaamheden. </li>
<li>   De Hovenier specialist regelt voor u de ontheffingen ( tenzij anders overeen gekomen in overeenkomst ) indien deze nodig zijn. </li>
<li>   De Hovenier specialist regelt uw project van A tot Z. ( tenzij anders overeen gekomen in overeenkomst ). </li>
<li>   De Hovenier specialist kan u adviseren. </li>
</ul>   
<p> <b>  Bent u van plan om een hovenier specialist in te schakelen? Dan zit u bij verzekerd te werk op de goede plek! Meld u snel aan om uw klus te plaatsen en zo uw geweldig project te kunnen realiseren!</b> </p>    

    <button class="btn btn-success js-aanmelden">Meld je nu aan</button>
</div>