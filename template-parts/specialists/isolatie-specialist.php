<div class="content__inner" id="isolatie-specialist">
   <h2>   Wat is en wat doet een isolatie specialist? </h2>   
<br>
<h4>   Isolatie specialist</h4>    
<p>   Een isolatie specialist kan u adviseren over de soorten isolatie die mogelijk zijn ( bodem isolatie, dak isolatie, geluidsisolatie, kruipruimte isolatie, muur isolatie & vloer isolatie ). De isolatie specialist kan naast u adviseren deze werkzaamheden ook uitvoeren voor u. </p>     

<h5> Vloer- en kruipruimte isolatie</h5>
<p> Wanneer je huis is gebouwd voor 1983, kan vloerisolatie interessant zijn. Voor 1983 werd er namelijk nog geen gebruik gemaakt van vloerisolatie. Dit zou dus voor een besparing kunnen zorgen. Het is wel belangrijk om te weten of er een kruipruimte onder het huis zit. In dat geval is het namelijk verstandig om niet alleen de vloer, maar ook de kruipruimte te isoleren. </p>
<h5> Dak- en zolderisolatie</h5>
<p>Een huis verliest veel van zijn warmte via het dak. Warme lucht stijgt namelijk op. Door dakisolatie verlies je de warmte niet. Het soort dak maakt niet uit; zowel een plat of schuin dak kun je isoleren. Bijvoorbeeld met dakisolatieplaten. Deze platen kun je aan zowel de binnen- als buitenkant van het dak plaatsen. Vervolgens houden deze platen de warmte binnen en de kou buiten. Wanneer je de zolder gebruikt als opslagruimte en niet als woonruimte, is het verstandig om ook de zoldervloer te isoleren. Dan dringt de warmte niet onnodig door naar zolder. </p>
<h5> Muurisolatie</h5>
<p>Muurisolatie is een relatief goedkope manier om te besparen op je energieverbruik. Je kunt kiezen voor spouwmuurisolatie of voor binnen- of buitenisolatie.
Een huis is vaak opgebouwd uit een spouwmuur. Dit is een muur die bestaat uit twee delen, met een ruimte daartussen. Bij spouwmuurisolatie wordt de ruimte tussen deze muren met isolatiemateriaal gevuld. Spouwmuren komen voornamelijk voor bij huizen tussen 1920 en 1976. Nieuwere huizen hebben vaak al spouwmuurisolatie en oudere huizen hebben geen spouwmuur.
Wanneer je huis geen spouwmuur heeft, kun je kiezen voor binnen- of buitenisolatie. Bij binnenisolatie komt er een extra wand in huis, voor je huidige muur. Daartussen komt dan de isolatie. Bij buitenisolatie wordt de buitenmuur geïsoleerd, waarna de muur vervolgens weer afgewerkt wordt. Je ziet er dan niets van. Mogelijk heb je wel een vergunning van de gemeente nodig.
De gevel van een huis kun je ook isoleren. De buitenkant isoleren is één van de duurste vormen van isolatie, maar het levert ook de grootste besparing op. Het is alleen niet altijd mogelijk de gevel aan de buitenkant te isoleren. Op het moment dat je in een rijtjeshuis woont, kan het een vreemd gezicht geven wanneer de huizen in het rijtje er verschillend uitzien. Voor het isoleren aan de buitenkant is dan ook een vergunning nodig. Die kun je aanvragen bij de gemeente. Wanneer je voor gevelisolatie aan de binnenkant kiest werkt, dit hetzelfde als bij een gewone muur. Er komt een extra wand voor de gevel om de warmte binnen te houden en de kou buiten. </p>
<h5> HR isolatieglas</h5>
<p>Ook via de ramen verlies je op een hoop warmte. Dit kun je voorkomen met dubbel glas of HR glas. Doordat het raam nu bestaat uit twee glazen, verdwijnt de warmte minder snel naar buiten en komt er minder kou binnen. HR glas is over het algemeen duurder dan dubbelglas, maar het isoleert ook beter. De extra kosten die je maakt door te kiezen voor HR glas, verdien je in ongeveer drie jaar terug. </p>
<h5> Voorzetramen</h5>
<p>Een voorzetraam wordt los geplaatst van een raam en zorgt voor betere isolatie. Toch is de isolatiewaarde van een voorzetraam lager dan dat van dubbel glas of HR-glas. Een voorzetraam kan uitgevoerd worden in verschillende materialen. Ze worden geplaatst bij kozijnen met enkel glas. Wanneer je voorzetramen plaatst, zorg dan voor een goede afdichting van de binnenruit. Anders krijg je vocht tussen de ruiten, waardoor de buitenruit beslaat.
Voor voorzetramen betaal je tussen de € 100,‐ en € 140,‐ per m2. Het exacte bedrag hangt af van de uitvoering en kwaliteit. </p>
<h5> Subsidie</h5>
<p>Isoleren kost geld, maar is wel van belang omdat we op die manier minder energie nodig hebben. Het belang is zo groot dat veel gemeentes en ook de Rijksoverheid subsidies beschikbaar hebben gesteld. Het is daarom altijd aan te raden om te controleren of er een subsidieregeling is. </p>
<h5> Leidingisolatie</h5>
<p>De woning wordt warm gestookt door de CV-ketel, waarna de leidingen de warmte transporteren naar de radiatoren in de woning. De meeste warmte straalt uit naar de radiatoren, maar er gaat ook al warmte verloren via de leidingen. Het loont daarom de moeite om bijvoorbeeld lange leidingen te isoleren. Dit is relatief eenvoudig door met buisisolatie te isoleren. </p>
<h5> Energiezuinige kozijnen en buitendeuren</h5>
<p>Uiteraard sta je er bij stil dat je via het raam warmte verliest. Via de kozijnen en deuren verlies je echter ook meer warmte dan je zou denken. Is de buitendeur of kozijnen toe aan vervanging dan is het een goed moment om isolerende en dus energiezuinige kozijnen te laten zetten. De mate waarin kozijnen goed isoleren wordt weergegeven met de U-waarde. Hoe lager de U-waarde hoe beter de isolatie. </p>


<h6>   De taken van een  isolatie specialist zijn dan ook : </h6>     
<ul>   

<li>   De  isolatie specialist regelt een planning en verzorgd deze ook. </li >
<li>   De  isolatie specialist  zorgt voor de materialen ( tenzij anders overeen gekomen in overeenkomst ). </li >
<li>   De isolatie specialist regelt voor u de ontheffingen ( tenzij anders overeen gekomen in overeenkomst ) indien deze nodig zijn. </li >
<li>   De isolatie specialist regelt de verbouwing van A tot Z. ( tenzij anders overeen gekomen in overeenkomst ). </li >
<li>   De isolatie specialist kan u adviseren. </li >
</ul>      
<p> <b>  Bent u van plan om een isolatie specialist in te schakelen? Dan zit u bij verzekerd te werk op de goede plek! Meld u snel aan om uw klus te plaatsen en zo uw geweldig project te kunnen realiseren!</b> </p>     

    <button class="btn btn-success js-aanmelden">Meld je nu aan</button>
</div>